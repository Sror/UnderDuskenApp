<!DOCTYPE html>
<html>
<head>
	<title> Nyhet - Åpner kunnskapsbankene </title>
	<meta name="viewport" content="width=device-width, initial-scale=1.0">
	<meta http-equiv="Content-Type" content="text/html; charset=utf-8">

	<link href="css/bootstrap.css" rel="stylesheet">
	<link href="css/bootstrap-responsive.css" rel="stylesheet">
	<link href="css/docs.css" rel="stylesheet">
	<link href="assets/js/google-code-prettify/prettify.css" rel="stylesheet">
	<link rel="stylesheet" href="css/font-awesome.min.css">

	<!-- Dette er en NYHET -->
	<link href="css/nyhet.css" rel="stylesheet">



</head>
<body>

	<firkant>
		<strong>N</strong><br>
	</firkant>
	<br>
	<div class="line-separator"> </div>



	<h1> Åpner kunnskapsbankene</h1>
	<p class="lead"> Forskning er ikke lenger noe som gjemmes bak dyre abonnementsordninger. Med Open Access blir den mer tilgjengelig for alle. </p>
	
	<h3><font color="#00B3DF"><i class="icon-play"></font></i> Open Access </h3> <br>
	<p>
		TEKST: <b> Synne Lerhol </b> <br>
		<b>Kyrre Sandve Ryeng </b><br>
		FOTO: <b> Anette Morvik Robberstad </b> <br>
	</p>

	<p>
		<img src="images/kunnskapsbankene/1.jpg"><br>
		Når forskning publiseres i Open Access
		(OA), blir den tilgjengelig på internett,
		hvor man enten kan få full eller delvis
		tilgang uten å betale.
		Leder Øyvind Berdal ved Norsk
		studentorganisasjon (NSO) mener det
		er prinsipielt viktig med Open Access.
		– Forskning betalt av det offentlige
		bør være tilgjengelig for allmennheten.
		I dag genererer mange forlag store
		summer på forskning som er betalt
		av det offentlige, sier han.
	</p>

	<p>
		<strong>Viktig med delekultur</strong><br>
		Berdal hevder at åpenhet i akademia er
		helt sentralt for god forskningsbasert
		utdanning, og at det derfor er viktig
		med OA for å bedre studiekvaliteten
		for studentene.
		– Det er viktig å skape en delekultur
		som bidrar til å bedre kvaliteten til
		både forskning og utdanning. Med
		mer åpenhet kan studentene få bedre
		tilgang til nyere forskning, noe som
		kan bidra til å stimulere til ny kunnskap
		og innovasjon, sier han.
		Berdal er svært positiv til at stadig
		flere tidsskrifter med god kvalitet
		publiserer i OA.
		– Det blir stadig flere som ser
		fordelen av OA. Det må bygges en
		kultur, vi må endre holdningene
		innen akademia, og det er viktig at
		alle krefter trekker i samme retning.
		EU, Storbritannia og Danmark er
		aktører som har kommet langt innen
		OA, sier han.
	</p>

	<img src="images/kunnskapsbankene/2.jpg"><br>

	<p>
		<strong> Må betale løsepenger for forskning</strong>
		Randi Tyse Eriksen ved
		Universitetsbiblioteket ved NTNU
		forteller at de store multinasjonale
		forlagene tar seg godt betalt, også
		for Open Access. Dette forutsetter at
		forskerne eller deres institusjoner har
		råd til å betale disse avgiftene.
		– Institusjonene må betale «løsepenger
		» for at artiklene deres egne forskere har produsert, skal være åpent
		tilgjengelige, sier hun.
		Eriksen forteller at forskere i flere
		land har merket effekten av dårlige
		tider i finansmarkedet, og dermed
		mindre tilskudd til universitetsbibliotekene.
		Hun mener at norske forskere
		som nå søker Forskningsrådet om
		prosjektmidler, bør budsjettere med
		avgifter til publisering i OA-tidsskrift.
		– Mer forskning har blitt tilgjengelig
		for alle, som følge av at flere artikler
		publiseres i Open Access, sier hun.
		Hun mener det er vanskelig å slå fast hvor stor innflytelse de ulike
		OA-tidsskriftene har innen akademia,
		fordi det er veldig nytt.
		– Kvaliteten er ikke nødvendigvis
		dårligere enn i de tradisjonelle abonnementstidsskriftene,
		sier hun.
	</p>
	<p>
		<strong> Lite prestisje med OA </strong>

		Prorektor for forskning og utvikling
		Curt Rice ved Universitetet i Tromsø
		ser en økende støtte til OA i akademia,
		men legger ikke skjul på at forskere
		står overfor dilemma som kan vanskeliggjøre
		prosessen mot OA ytterligere.

		– I en akademisk karriere blir
		man stadig vurdert av sine kolleger.
		Forskerne må velge mellom å bli publisert
		i høyprestisjetidskrifter, noe som
		tradisjonelt ikke innebærer OA, eller
		om de skal publisere i OA. Dette vil
		kanskje ikke fremme karrieren i like
		stor grad, sier han.
		Det er likevel enkelte hendelser
		som har hjulpet forkjemperne for åpen
		forskning.
		– Det hjalp veldig at nobelprisvinneren
		i medisin, Sir John Gurdon,
		publiserte sin forskning i OA. Det viser at tilgjengelig forskning er av
		høy kvalitet, sier han.

	</p>
	<img src="images/kunnskapsbankene/3.jpg"><br>

	<p>
		<strong>Redde for akademisk svindel</strong>
		Postdoktor Henrik Karlstrøm ved
		NTNU sier det kan ta to år fra en
		artikkel er ferdigskrevet til den
		kommer på trykk i et tidsskrift. Han
		forklarer at årsaken til dette er at det
		er for få publiseringskanaler. Samtidig
		peker han på at mange useriøse
		aktører tjener penger på artikler,
		og dermed ødelegger potensialet til
		mange ukjente forlag. – Forskere er ofte forsiktige med
		å publisere i ikke-renommerte tidsskrifter,
		blant annet fordi de er redde
		for akademisk svindel, sier han.
		Karlstrøm har vært med på å starte
		et nytt OA-tidsskrift for å øke andelen
		artikler som er gratis på nett.
		– Det er rart at forskning som er
		offentlig finansiert, ikke er tilgjengelig
		for alle, sier han.

	</p>

	<p>
		<strong> Lettere med kvalitetssikring</strong>
		Norges Forskningsråd, EUs forskningsgruppe
		og amerikanske National Institute of Health krever nå at forskningsresultater
		publiseres i OA.
		Curt Rice mener dette er en positiv
		utvikling.
		– Selv om mange forskere kan føle
		seg presset, er det sannsynligvis slike
		tiltak som må til for å endre systemet
		for publisering av forskning, sier han.
		Rice mener de tradisjonelle publikasjonssystemene
		har behov for
		endring.
		– De tradisjonelle systemene
		har ikke god nok kvalitetssikring.
		Tilbaketrekking av artikler på grunn av eventuelle feil har økt kraftig, særlig
		i mange av de tidsskriftene med høyest
		prestisje, sier han.
		Han tror mer åpenhet og tilgjengelighet
		vil bidra til å sikre kvaliteten
		på forskning.
		– I de tradisjonelle systemene er det
		ofte bare tre fagfellevurderinger. Dette
		er tydeligvis ikke bra nok for å fange
		opp feil. Med OA og publisering på
		nettet skapes det nye muligheter for
		fagfellevurdering. Det vil være et mer
		åpent system der man lettere kan kvalitetssikre
		andres forskning, sier han.
		<script src="http://code.jquery.com/jquery-latest.js"></script>
		<script src="js/bootstrap.min.js"></scipt>
		</body>
		</html>